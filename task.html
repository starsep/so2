<!DOCTYPE html>
<html>

<meta charset="UTF-8">
<body>

<h1> Zadanie 2 -- Archeo </h1>
<font color="blue"> (ostatnie zmiany pliku 15.12.2015) </font>
<p>
W pewnym malutkim Kraju, zafascynowanym archeologią, jest jeden Bank i jedno Muzeum.
Muzeum nadzoruje wszelkie Wykopaliska archeologiczne i wystawy muzealne.
Wykopaliska są przeprowadzane przez niezależne Firmy, które poszukują Artefaktów
i generują zyski z ich sprzedaży. Tereny przeznaczone na Wykopaliska znajdują się pod całkowitym nadzorem
Muzeum, które wydaje pozwolenia, nadzoruje wydobycie i skupuje artefakty.
<p>
</p>
Wszelkie transfery finansów związane z Artefaktami, dla bezpieczeństwa, odbywają się za pośrednictwem Banku.
</p>


<h2>
Obiekty i technologie.
</h2>

<h3>
Artefakty:
</h3>

<p>
Artefakty są reprezentowane przez symbole będące liczbami pierwszymi, ograniczonymi przez stałą <b>A</b>.
Wszelkie artefakty oznaczone przez liczby pierwsze ściśle większe niż A są zbyt nowe by przedstawiać jakąkolwiek wartość.
</p>

<h3>
Tereny wykopalisk:
</h3>
<p>
Teren jest dwuwymiarową tablicą nieujemnych liczb całkowitych <b>Teren[1..Dlugosc][1..Glebokosc]</b>,
tzn. istnieje Dlugosc działek, a każda działka ma Glebokosc poziomów (poprzez działkę rozumiemy kolumnę tabeli tj. tablicę Teren[i] dla pewnego i).
<font color="blue">  Głębokość rośnie wraz z drugim indeksem tablicy, i.e., pole Teren[i][1] jest przy powierzchni, pole Teren[i][Glebokosc] jest najniższym polem działki Teren[i]. </font>
Każde pole tablicy zawiera liczbę reprezentującą zbiór zakopanych tam artefaktów.
Artefakty zakopane w polu o wartości w=Teren[k][l] to zbiór będący wynikiem rozkładu na czynniki pierwsze liczby w.
</p><p>
Np., jeśli A = 10, w = 12 to zakopane artefakty to {2,2,3}.
<br>
Np., jeśli A = 100 oraz w = 103 to zbiór zakopanych artefaktów jest pusty.
</p>
<p>
Z każdym polem tablicy wiąże się także szacowana wartość znajdujących się tam artefaktów, przechowywana w tablicy
<b>Szacunek[1..Dlugosc][1..Glebokosc]</b>.
</p>

<h3>
Firmy:
</h3>

<p>
W kraju działa <b>N</b> firm. Każda firma jest oddzielnym procesem, posiada swoje konto w banku <b>Fsaldo</b>,
unikalny numer <b>Fid</b> i pewną liczbę pracowników <b>Fk</b>.
</p>

<p>
Firmy nabywają pozwolenia na poszukiwania poprzez oferty przesyłane do Muzeum.
Każde pozwolenie jest przyznawane na Fk działek. Na każdej działce 
pracuje dokładnie jeden pracownik, będący wątkiem procesu.
Każda Firma może mieć maksymalnie jedno aktywne pozwolenie i jeśli go nie posiada to stara się je uzyskać.
</p>
</p>
W celu złożenia oferty, Firma może się zwrócić do Muzeum o przesłanie informacji o wycenie pewnych działek.
Prośba składa się z trzech liczb <b>(L,P,G)</b>. W odpowiedzi na prośbę Muzeum przesyła tablicę Szacunek[L..P][1..G] z szacowanymi wartościami pól,
<font color="blue"> z szacowaną wartością dla wydobytych już pól równą 0.</font>
</p>
<p>
Każda Firma może w dowolnym momencie zakończyć swoją działalność.
Firma kończy działalność, kiedy 
<ul>
<li> nie ma wystarczających środków na kolejne pozwolenie (saldo na koncie mniejsze niż <b>S</b>, brak kolekcji) i brak aktywnych pozwoleń,</li>
<li>gdy wszystkie pola zostały wydobyte i Muzeum kończy symulację</li>
<li> lub kiedy otrzyma sygnał SIGINT.</li>
</ul>
Podczas kończenia działalności, Firma zwalnia wszystkie używane zasoby i generuje Raport Firmy.
<font color="blue"> Pozwolenia także traktujemy jako zasoby.</font>
</p>

<p>
Firmy mogą zostać zmuszone do zawieszenia działalności.
Zawieszenie działalności oznacza zaprzestanie wydobycia przez pracowników Firmy, zatrzymaniu wysyłania i odbierania komunikatów.
Firma zawiesza działalność po otrzymaniu sygnału SIGUSR1, a wznawia działalność po otrzymaniu SIGUSR2.
</p>

<h3>
Muzeum:
</h3>

<p>
Muzeum pełni dwie funkcje: jest nadzorcą wykopalisk i skupem artefaktów.
Jako nadzorca wykopalisk przechowuje aktualny stan Terenów wykopalisk, przyznaje pozwolenia,
obsługuje wykopaliska (delegaci) i, jeśli jakaś Firma zażąda, przesyła szacunkową wycenę wartości pól.
Każdy delegat jest osobnym wątkiem Muzeum.
</p>
<p>
Jako kupiec, Muzeum przechowuje listę zgromadzonych kolekcji, skupuje kolekcje i płaci za zakupione Artefakty.
Muzeum ma nieograniczone fundusze.
</p>
<p>
Muzeum przygotowuje także Raport Muzeum, wyświetlany na zakończenie działalności muzeum.
Gdy następuje zakończenia działalności muzeum, Muzeum nie wydaje nowych pozwoleń, informuje Firmy, że mają zakończyć działalność,
oczekuje aż każda firma zakończy działalność oraz generuje Raport Muzeum.
</p>

<p>
Muzeum kończy działalność gdy 
<ul>
 <li> wszystkie artefakty zostaną wydobyte,</li>
 <li> wszystkie firmy zakończą działalność,</li>
 <li> lub otrzyma sygnał SIGINT. </li>
</ul>
</p>

<p>
Po zakończeniu działalności Muzeum wszystkie zasoby (w tym kolejki komunikatów) mają być zwolnione.
</p>

<h3>
Bank:
</h3>

<p>
Bank przechowuje listę kont Firm.
Każde konto to para składająca się z unikalnego identyfikatora firmy <b>Fid</b> oraz jej salda <b>Fsaldo</b>.
Do banku można wpłacać pieniądze, wypłacać pieniądze, oraz wysyłać zapytanie o saldo.
<br>
Implementacja komunikacji Firm z Bankiem i Muzeum z Bankiem ma dbać o to by nie było wycieków pieniędzy, tj. jedyne źródło dochodów to sprzedaż kolekcji,
wydatków to pozwolenia, a dostęp do kont jest chroniony.
</p>

<h3>
Sprzedaż do muzeum:
</h3>
<p>
Artefakty mogą być przekazywane do muzeum jako kolekcje.
Kolekcja jest to zbiór <b>p</b> artefaktów rodzaju <b>p</b>.
<br>
Np. 2 artefakty typu 2 lub 13 artefaktów typu 13.
</p>
<p>
Przekazanie artefaktów następuje poprzez przesłanie wszystkich elementów kolekcji 
do muzeum. Przesłanie może nastąpić dopiero po skompletowaniu kolekcji.
Po odebraniu całej kolekcji Muzeum wypłaca należność w wysokości <b>10*p</b> jednostek pieniężnych.
</p>

<h3>
Pozwolenia:
</h3>
<p>
Każda Firma może prosić o pozwolenie na wydobycie.
Prośba o wydobycie to oferta zakupu składająca się z dwu liczb <b>(Fk, Z)</b>
gdzie Z >= S  to proponowana opłata za pozwolenie a Fk to ilość pracowników Firmy.
Liczba <b><font color="blue"> S > 0 </font></b> jest to opłata stała, wnoszona za każde pozwolenie.
</p>
<p>
Oferta jest akceptowana, jeśli Firma nie posiada innych pozwoleń oraz jeśli istnieje spójny zbiór działek 
o numerach <b>[L..L+Fk-1]</b> (0 <font color="blue"> < </font>L <= L+Fk-1<= Dlugosc) i głębokość <b>G</b>, takie, że 
<ul>
  <li> żadna z działek [L..L+Fk-1] nie jest obecnie zarezerwowana,</li>
  <li> szacowana wartość wszystkich niewydobytych pól Szacunek[L..L+Fk-1][1..G] jest mniejsza niż proponowana opłata, pomniejszona o opłatę stałą (Z - S), </li>
  <li> oraz Firma ma wystarczające środki na koncie bankowym by pokryć opłatę,</li>
  <li><font color="blue"> co najmniej jedno pole jest niewydobyte, </font></li>
</ul>
wpp. oferta jest odrzucana.
Opłata stała jest zawsze pobierana, niezależnie od zaakceptowania bądź odrzucenia oferty.
</p>
<p>
W razie akceptacji oferty Muzeum pobiera opłatę, tworzy Delegata obsługującego pozwolenie i
przesyła Firmie informacje niezbędne do wydobycia.
W szczególności Muzeum przesyła Firmie numery działek oraz maksymalną głębokość wydobycia.
Muzeum zawsze przydziela działki o najmniejszych możliwych numerach.
Dla działek Teren[L..L+Fk-1] maksymalna głębokość wydobycia G > 0 jest przyznawana tak, by <font color="blue"> suma szacowanych wartości wszystkich niewydobytych pól Szacunek[L..L+Fk-1][1..G] </font>
nie przekraczała oferty i oferowała maksymalną możliwą liczbę pól.
<br>
Uwaga: Najpierw dobieramy działki a następnie głębokość; przyznajemy niepustą liczbę pól, <font color="blue">z co najmniej jednym niewydobytym polem</font>.
</p>

<h3>
Poszukiwania:
</h3>

<p>
Poszukiwanie artefaktów przez Firmę jest dozwolone tylko na działkach, na których 
Firma ma pozwolenia. Z każdym pozwoleniem jest związany Delegat Muzeum, który obsługuje 
wykopaliska na działkach związanych z pozwoleniem.
</p>
<p>
Obsługa prac powinna zachować następujący schemat:
<ul>
<li>
Pracownik firmy przesyła żądanie prac na działce Teren[i], 
</li>
<li>
jeśli jest możliwe wykonanie prac na działce Teren[i] to Delegat przesyła 
symbol zbioru najwyższego niezbadanego poziomu na tej działce i oczekuje na raport
zawierający zbiór znalezisk.
</li>
<li> Po akceptacji raportu, zbiór znalezisk może zostać dodany do kolekcji Firmy, <font color ="red"> a pole zostaje oznaczone jako wydobyte</font>.
</li>
</ul>
</p>

<p>
Wykonanie prac na działce jest dozwolone, jeśli 
<ul>
<li>numer działki Teren[i] jest zgodny z pozwoleniem,</li>
<li>nie przekroczyliśmy dozwolonej głębokości </li>
<li>i wszelkie wcześniejsze prace na tej działce zostały zakończone raportem zbioru znalezisk.</li>
</ul>
</p>
<p>
Gdy wszystkie poziomy działki związane z danym pozwoleniem zostaną wyeksploatowane, pozwolenie wygasa automatycznie.
</p>

<h2>
Rozpoczęcie i zakończenie:
</h2>
<h3>
Rozpoczęcie programu.
</h3>
<p>
Muzeum ma zostać wywołane poleceniem 
<br>
./muzeum Dlugosc Glebokosc S A
<br>
<p>
Muzeum ustawia opłatę stałą S, ograniczenie artefaktów A, tworzy odpowiednie kolejki komunikatów,
a następnie ze standardowego wejścia ma odczytać 
Dlugosc wierszy zawierających Glebokosc liczb całkowitych dodatnich, określających zbiory artefaktów w poszczególnych polach;
oraz 
Dlugosc wierszy zawierających Glebokosc liczb całkowitych dodatnich, określających szacowane wartości artefaktów w poszczególnych polach.
</p>

<p>
Działalność firm rozpoczynamy poleceniem 
<br>
./bank F S A
<br>
które ze standardowego wejścia ma odczytać F wierszy zawierających dla każdej z F firm
identyfikator firmy Fid , początkowe saldo firmy Fsaldo, oraz liczbę pracowników Fk.
Po odczytaniu listy firm, Bank tworzy konta bankowe firm i rozpoczyna ich działanie (każda Firma to osobny proces).
<small>(Firma przy rozpoczęciu działalności może stworzyć wątki pracowników i zakończyć je dopiero przy zakończeniu działalności.)</small>
<br>
Bank podczas tworzenia Firmy przekazuje jej stosowne informacje.
</p>
<p>
Działalność programów kończy się po zakończeniu działalności przez wszystkie Firmy lub po wyczerpaniu wszystkich wykopalisk.
Na zakończenie działalności Muzeum generuje Raport Muzeum, wypisywany na standardowe wyjście.
</p>
<p>
Można założyć, że dane wejściowe są poprawne, że <font color="blue"> są liczbami całkowitymi dodatnimi </font> i mieszczą się w typie <b>int</b>, że Bank i Muzeum otrzymają te same wartości S i A, oraz, że
programy ./bank i <font color="blue">./muzeum </font> <b>nie</b> zostaną uruchomione dwukrotnie.
</p>
<h3>
Raport Firmy
</h3>
<p>
Raport firmy to napis, który w pierwszym wierszu ma identyfikator firmy Fid i saldo Fsaldo oddzielone pojedynczą przerwą
a w kolejnych wierszach pary typ artefaktu i liczba posiadanych artefaktów tego typu.
</p>

<p>
Np. Firma o identyfikatorze Fid = 1, saldzie Fsaldo = 1000, posiadająca 1 artefakt typu 2, 1 artefakt typu 3 i 20 artefaktów typu 29 wygeneruje następujący raport
<br>
"""<br>
1 1000<br>
2 1<br>
3 1<br>
29 20<br>
"""<br>
(cudzysłowy nie są częścią raportu).
</p>

<h3>
Raport Muzeum
</h3>
<p>
Na raport muzeum składa się stan wykopalisk oraz Raporty Firm oddzielone pustymi wierszami.

Stan wykopalisk to napis, którego j-ty symbol i-tego wiersza ma wartość
<ul>
 <li>0, jeśli pole Teren[i][j] zostało oczyszczone,</li>
 <li>1, jeśli pole Teren[i][j] nie zostało oczyszczone ale jest zarezerwowane,</li>
 <li>2, wpp.</li>
</ul>
Raport Muzeum ma przedstawiać spójny stan systemu.
</p> 


<h2>
Technologie
</h2>
<p>
Komunikacja między Firmami, Muzeum i Bankiem odbywać się może wyłącznie przy pomocy kolejek komunikatów IPC Systemu V. Chcemy by rozwiązanie korzystało ze stałej liczby kolejek.
<br>
Dokładny format komunikatów, komunikacja oraz synchronizacja, do ustalenia przez studenta. Do realizacji wielowątkowości należy użyć biblioteki pthreads. 
Synchronizację między wątkami należy zapewnić wyłącznie za pomocą mechanizmów pthreads takich jak mutexy, zmienne warunkowe lub blokady rwlock.
</p>
<p>
Dla potrzeb oceny poprawności rozwiązania można przyjąć, że kolejki komunikatów oraz mechanizmy pthreads są sprawiedliwe.
Można założyć, a nie trzeba sprawdzać, że parametry wywołania programów oraz dane wejściowe są poprawne.
</p>

<h2>
Informacje organizacyjne
</h2>
<p>
Rozwiązania (tylko Makefile, pliki źródłowe i plik z opisem rozwiązania) należy nadsyłać za pomocą skryptu submit na adres: solab@mimuw.edu.pl w terminie do <font color="red"> 21 grudnia 2015</font>, 23:59.
W przypadku wątpliwości można zadać pytanie autorowi zadania M. Przybyłko (<font color="blue">M.Przybylko&nbsp;`at'&nbsp;mimuw.edu.pl</font>). Przed zadaniem pytania warto sprawdzić, czy odpowiedź na nie nie pojawiła się na liście często zadawanych pytań.
</p>

</body>
</html>
